Olympian ΙΕΡΩΝΙ ΣΥΡΑΚΟΥΣΙΩι ΚΕΛΗΤΙἄριστον μὲν ὕδωρ ὁ δὲ χρυσὸς αἰθόμενον πῦρἅτε διαπρέπει νυκτὶ μεγάνορος ἔξοχα πλούτου
εἰ δ ἄεθλα γαρύενἔλδεαι φίλον ἦτορμηκέθ ἁλίου σκόπει ἄλλο θαλπνότερον ἐν ἁμέρᾳ φαεννὸν ἄστρον ἐρήμας δι αἰθέροςμηδ Ὀλυμπίας ἀγῶνα φέρτερον αὐδάσομεν
ὅθεν ὁ πολύφατος ὕμνος ἀμφιβάλλεταισοφῶν μητίεσσι κελαδεῖνΚρόνου παῖδ ἐς ἀφνεὰν ἱκομένουςμάκαιραν Ἱέρωνος ἑστίανθεμιστεῖον ὃς ἀμφέπει σκᾶπτον ἐν πολυμάλῳ Σικελίᾳ δρέπων μὲν κορυφὰς ἀρετᾶν ἄπο πασᾶνἀγλαΐζεται δὲ καὶμουσικᾶς ἐν ἀώτῳοἷα παίζομεν φίλανἄνδρες ἀμφὶ θαμὰ τράπεζαν
ἀλλὰ Δωρίαν ἀπὸ φόρμιγγα πασσάλουλάμβαν εἴ τί τοι Πίσας τε καὶ Φερενίκου χάρις νόον ὑπὸ γλυκυτάταις ἔθηκε φροντίσινὅτε παρ Ἀλφεῷ σύτο δέμαςἀκέντητον ἐν δρόμοισι παρέχωνκράτει δὲ προσέμιξε δεσπότανΣυρακόσιον ἱπποχάρμαν βασιλῆα
λάμπει δέ οἱ κλέοςἐν εὐάνορι Λυδοῦ Πέλοπος ἀποικίᾳ
τοῦ μεγασθενὴς ἐράσσατο γαιάοχος Ποσειδᾶν ἐπεί νιν καθαροῦ λέβητος ἔξελε Κλωθὼἐλέφαντι φαίδιμον ὦμον κεκαδμένον
ἦ θαυματὰ πολλά καί πού τι καὶ βροτῶν φάτις ὑπὲρ τὸν ἀλαθῆ λόγονδεδαιδαλμένοι ψεύδεσι ποικίλοις ἐξαπατῶντι μῦθοιΧάρις δ ἅπερ ἅπαντα τεύχει τὰ μείλιχα θνατοῖς ἐπιφέροισα τιμὰν καὶ ἄπιστον ἐμήσατο πιστὸνἔμμεναι τὸ πολλάκις
ἁμέραι δ ἐπίλοιποιμάρτυρες σοφώτατοι
ἔστι δ ἀνδρὶ φάμεν ἐοικὸς ἀμφὶ δαιμόνων καλά
μείων γὰρ αἰτία
υἱὲ Ταντάλου σὲ δ ἀντία προτέρων φθέγξομαι ὁπότ ἐκάλεσε πατὴρ τὸν εὐνομώτατονἐς ἔρανον φίλαν τε Σίπυλονἀμοιβαῖα θεοῖσι δεῖπνα παρέχωντότ Ἀγλαοτρίαιναν ἁρπάσαιδαμέντα φρένας ἱμέρῳ χρυσέαισί τ ἀν ἵπποιςὕπατον εὐρυτίμου ποτὶ δῶμα Διὸς μεταβᾶσαιἔνθα δευτέρῳ χρόνῳ ἦλθε καὶ ΓανυμήδηςΖηνὶ τωὔτ ἐπὶ χρέος
ὡς δ ἄφαντος ἔπελες οὐδὲ ματρὶ πολλὰ μαιόμενοι φῶτες ἄγαγονἔννεπε κρυφᾶ τις αὐτίκα φθονερῶν γειτόνωνὕδατος ὅτι σε πυρὶ ζέοισαν εἰς ἀκμὰνμαχαίρᾳ τάμον κάτα μέλη τραπέζαισί τ ἀμφὶ δεύτατα κρεῶνσέθεν διεδάσαντο καὶ φάγον
ἐμοὶ δ ἄπορα γαστρίμαργον μακάρων τιν εἰπεῖν
ἀφίσταμαι
ἀκέρδεια λέλογχεν θαμινὰ κακαγόρους
εἰ δὲ δή τιν ἄνδρα θνατὸν Ὀλύμπου σκοποὶἐτίμασαν ἦν Τάνταλος οὗτος
ἀλλὰ γὰρ καταπέψαιμέγαν ὄλβον οὐκ ἐδυνάσθη κόρῳ δ ἕλεν ἄταν ὑπέροπλον ἅν οἱ πατὴρ ὑπερκρέμασε καρτερὸν αὐτῷ λίθοντὸν αἰεὶ μενοινῶν κεφαλᾶς βαλεῖν εὐφροσύνας ἀλᾶται
ἔχει δ ἀπάλαμον βίον τοῦτον ἐμπεδόμοχθονμετὰ τριῶν τέταρτον πόνον ἀθανάτων ὅτι κλέψαιςἁλίκεσσι συμπόταις νέκταρ ἀμβροσίαν τεδῶκεν οἷσιν ἄφθιτονθῆκαν
εἰ δὲ θεὸν ἀνήρ τις ἔλπεταί τι λαθέμεν ἔρδων ἁμαρτάνει
τοὔνεκα προῆκαν υἱὸν ἀθάνατοί οἱ πάλινμετὰ τὸ ταχύποτμον αὖτις ἀνέρων ἔθνος
πρὸς εὐάνθεμον δ ὅτε φυὰν λάχναι νιν μέλαν γένειον ἔρεφον
ἑτοῖμον ἀνεφρόντισεν γάμονΠισάτα παρὰ πατρὸς εὔδοξον Ἱπποδάμειανσχεθέμεν
ἐγγὺς ἐλθὼν πολιᾶς ἁλὸς οἶος ἐν ὄρφνᾳἄπυεν βαρύκτυπονΕὐτρίαιναν
ὁ δ αὐτῷπὰρ ποδὶ σχεδὸν φάνη
τῷ μὲν εἶπε
φίλια δῶρα Κυπρίας ἄγ εἴ τι Ποσείδαον ἐς χάριντέλλεται πέδασον ἔγχος Οἰνομάου χάλκεονἐμὲ δ ἐπὶ ταχυτάτων πόρευσον ἁρμάτωνἐς Ἆλιν κράτει δὲ πέλασον
ἐπεὶ τρεῖς τε καὶ δέκ ἄνδρας ὀλέσαιςἐρῶντας ἀναβάλλεται γάμον θυγατρός
ὁ μέγας δὲ κίνδυνος ἄναλκιν οὐ φῶτα λαμβάνει
θανεῖν δ οἷσιν ἀνάγκα τί κέ τις ἀνώνυμονγῆρας ἐν σκότῳ καθήμενος ἕψοι μάτανἁπάντων καλῶν ἄμμορος
ἀλλ ἐμοὶ μὲν οὗτος ἄεθλοςὑποκείσεται
τὺ δὲ πρᾶξιν φίλαν δίδοι
ὣς ἔννεπεν
οὐδ ἀκράντοις ἐφάψατ ὦν ἔπεσι
τὸν μὲν ἀγάλλων θεὸς ἔδωκεν δίφρον τε χρύσεον πτεροῖσίν τ ἀκάμαντας ἵππους
ἕλεν δ Οἰνομάου βίαν παρθένον τε σύνευνον
τέκε τε λαγέτας ἓξ ἀρεταῖσι μεμαότας υἱούς
νῦν δ ἐν αἱμακουρίαιςἀγλααῖσι μέμικταιἈλφεοῦ πόρῳ κλιθείς τύμβον ἀμφίπολον ἔχων πολυξενωτάτῳ παρὰ βωμῷ
τὸ δὲ κλέοςτηλόθεν δέδορκε τᾶν Ὀλυμπιάδων ἐν δρόμοιςΠέλοπος ἵνα ταχυτὰς ποδῶν ἐρίζεταιἀκμαί τ ἰσχύος θρασύπονοι
ὁ νικῶν δὲ λοιπὸν ἀμφὶ βίοτονἔχει μελιτόεσσαν εὐδίαν ἀέθλων γ ἕνεκεν
τὸ δ αἰεὶ παράμερον ἐσλὸνὕπατον ἔρχεται παντὶ βροτῶν
ἐμὲ δὲ στεφανῶσαικεῖνον ἱππίῳ νόμῳΑἰοληΐδι μολπᾷχρή
πέποιθα δὲ ξένονμή τιν ἀμφότερα καλῶν τε ἴδριν ἁμᾷ καὶ δύναμιν κυριώτεροντῶν γε νῦν κλυταῖσι δαιδαλωσέμεν ὕμνων πτυχαῖς
θεὸς ἐπίτροπος ἐὼν τεαῖσι μήδεταιἔχων τοῦτο κᾶδος Ἱέρωνμερίμναισιν
εἰ δὲ μὴ ταχὺ λίποιἔτι γλυκυτέραν κεν ἔλπομαισὺν ἅρματι θοῷ κλεΐξειν ἐπίκουρον εὑρὼν ὁδὸν λόγων παρ εὐδείελον ἐλθὼν Κρόνιον
ἐμοὶ μὲν ὦνΜοῖσα καρτερώτατον βέλος ἀλκᾷ τρέφει
ἐπ ἄλλοισι δ ἄλλοι μεγάλοι
τὸ δ ἔσχατονκορυφοῦται βασιλεῦσι
μηκέτι πάπταινε πόρσιον
εἴη σέ τε τοῦτον ὑψοῦ χρόνον πατεῖν ἐμέ τε τοσσάδε νικαφόροιςὁμιλεῖν πρόφαντον σοφίᾳ καθ Ἕλλανας ἐόντα παντᾷ
Olympian ΘΗΡΩΝΙ ΑΚΡΑΓΑΝΤΙΝΩι ΑΡΜΑΤΙἀναξιφόρμιγγες ὕμνοιτίνα θεόν τίν ἥρωα τίνα δ ἄνδρα κελαδήσομεν
ἤτοι Πίσα μὲν Διός
Ὀλυμπιάδα δ ἔστασεν Ἡρακλέηςἀκρόθινα πολέμου
Θήρωνα δὲ τετραορίας ἕνεκα νικαφόρου γεγωνητέον ὄπι δίκαιον ξένων ἔρεισμ Ἀκράγαντοςεὐωνύμων τε πατέρων ἄωτον ὀρθόπολιν
καμόντες οἳ πολλὰ θυμῷἱερὸν ἔσχον οἴκημα ποταμοῦ Σικελίας τ ἔσαν ὀφθαλμός αἰὼν δ ἔφεπε μόρσιμος πλοῦτόν τε καὶ χάριν ἄγωνγνησίαις ἐπ ἀρεταῖς
ἀλλ ὦ Κρόνιε παῖ Ῥέας ἕδος Ὀλύμπου νέμωνἀέθλων τε κορυφὰν πόρον τ Ἀλφεοῦ ἰανθεὶς ἀοιδαῖςεὔφρων ἄρουραν ἔτι πατρίαν σφίσιν κόμισονλοιπῷ γένει
τῶν δὲ πεπραγμένων ἐν δίκᾳ τε καὶ παρὰ δίκαν ἀποίητον οὐδ ἂνχρόνος ὁ πάντων πατὴρ δύναιτο θέμεν ἔργων τέλος
λάθα δὲ πότμῳ σὺν εὐδαίμονι γένοιτ ἄν
ἐσλῶν γὰρ ὑπὸ χαρμάτων πῆμα θνάσκειπαλίγκοτον δαμασθένὅταν θεοῦ Μοῖρα πέμπῃἀνεκὰς ὄλβον ὑψηλόν
ἕπεται δὲ λόγος εὐθρόνοις Κάδμοιο κούραις ἔπαθον αἳ μεγάλα πένθος δὲκρεσσόνων πρὸς ἀγαθῶν
ζώει μὲν ἐν Ὀλυμπίοις ἀποθανοῖσα βρόμῳκεραυνοῦ τανυέθειρα Σεμέλα φιλεῖ δέ νιν Παλλὰς αἰείκαὶ Ζεὺς πατὴρ μάλα φιλεῖ δὲ παῖς ὁ κισσοφόρος
λέγοντι δ ἐν καὶ θαλάσσᾳμετὰ κόραισι Νηρῆος ἁλίαις βίοτον ἄφθιτονἸνοῖ τετάχθαι τὸν ὅλον ἀμφὶ χρόνον
ἤτοι βροτῶν γε κέκριταιπεῖρας οὔ τι θανάτου οὐδ ἡσύχιμον ἁμέραν ὁπότε παῖδ ἁλίουἀτειρεῖ σὺν ἀγαθῷ τελευτάσομεν
ῥοαὶ δ ἄλλοτ ἄλλαιεὐθυμιᾶν τε μετὰ καὶ πόνων ἐς ἄνδρας ἔβαν
οὕτω δὲ Μοῖρ ἅ τε πατρώιοντῶνδ ἔχει τὸν εὔφρονα πότμον θεόρτῳ σὺν ὄλβῳἐπί τι καὶ πῆμ ἄγει παλιντράπελον ἄλλῳ χρόνῳ
ἐξ οὗπερ ἔκτεινε Λᾷον μόριμος υἱὸςσυναντόμενος ἐν δὲ Πυθῶνι χρησθὲνπαλαίφατον τέλεσσεν
ἰδοῖσα δ ὀξεῖ Ἐριννὺςἔπεφνέ οἱ σὺν ἀλλαλοφονίᾳ γένος ἀρήιον
λείφθη δὲ Θέρσανδρος ἐριπέντι Πολυνείκει νέοις ἐν ἀέθλοιςἐν μάχαις τε πολέμου τιμώμενος Ἀδραστιδᾶν θάλος ἀρωγὸν δόμοις
ὅθεν σπέρματος ἔχοντα ῥίζαν πρέπει τὸν Αἰνησιδάμουἐγκωμίων τε μελέων λυρᾶν τε τυγχανέμεν
Ὀλυμπίᾳ μὲν γὰρ αὐτὸςγέρας ἔδεκτο Πυθῶνι δ ὁμόκλαρον ἐς ἀδελφεὸν Ἰσθμοῖ τε κοιναὶ Χάριτες ἄνθεα τεθρίππων δυωδεκαδρόμωνἄγαγον
τὸ δὲ τυχεῖνπειρώμενον ἀγωνίας παραλύει δυσφρονᾶν
ὁ μὰν πλοῦτος ἀρεταῖς δεδαιδαλμένος φέρει τῶν τε καὶ τῶν καιρόν βαθεῖαν ὑπέχων μέριμναν ἀγροτέρανἀστὴρ ἀρίζηλος ἐτήτυμονἀνδρὶ φέγγος
εἰ δέ νιν ἔχων τις οἶδεν τὸ μέλλονὅτι θανόντων μὲν ἐνθάδ αὐτίκ ἀπάλαμνοι φρένεςποινὰς ἔτισαν τὰ δ ἐν τᾷδε Διὸς ἀρχᾷἀλιτρὰ κατὰ γᾶς δικάζει τις ἐχθρᾷλόγον φράσαις ἀνάγκᾳ
ἴσαις δὲ νύκτεσσιν αἰεί ἴσαις δ ἐν ἁμέραις ἅλιον ἔχοντες ἀπονέστερονἐσλοὶ δέκονται βίοτον οὐ χθόνα ταράσσοντες ἐν χερὸς ἀκμᾷοὐδὲ πόντιον ὕδωρκεινὰν παρὰ δίαιταν
ἀλλὰ παρὰ μὲν τιμίοις θεῶν οἵτινες ἔχαιρον εὐορκίαις ἄδακρυν νέμονταιαἰῶνα
τοὶ δ ἀπροσόρατον ὀκχέοντι πόνονὅσοι δ ἐτόλμασαν ἐστρὶςἑκατέρωθι μείναντες ἀπὸ πάμπαν ἀδίκων ἔχεινψυχάν ἔτειλαν Διὸς ὁδὸν παρὰ Κρόνου τύρσιν
ἔνθα μακάρωννᾶσος ὠκεανίδες αὖραι περιπνέοισιν ἄνθεμα δὲ χρυσοῦ φλέγειτὰ μὲν χερσόθεν ἀπ ἀγλαῶν δενδρέων ὕδωρ δ ἄλλα φέρβειὅρμοισι τῶν χέρας ἀναπλέκοντι καὶ στεφάνοιςβουλαῖς ἐν ὀρθαῖσι Ῥαδαμάνθυοςὃν πατὴρ ἔχει μέγας ἑτοῖμον αὐτῷ πάρεδρον πόσις ὁ πάντων Ῥέας ὑπέρτατον ἐχοίσας θρόνον
Πηλεύς τε καὶ Κάδμος ἐν τοῖσιν ἀλέγονται
Ἀχιλλέα τ ἔνεικ ἐπεὶ Ζηνὸς ἦτορλιταῖς ἔπεισε μάτηρ
ὃς Ἕκτορ ἔσφαλε Τροίαςἄμαχον ἀστραβῆ κίονα Κύκνον τε θανάτῳ πόρεν Ἀοῦς τε παῖδ Αἰθίοπα
πολλά μοι ὑπ ἀγκῶνος ὠκέα βέληἔνδον ἐντι φαρέτραςφωνᾶντα συνετοῖσιν
ἐς δὲ τὸ πὰν ἑρμηνέωνχατίζει
σοφὸς ὁ πολλὰ εἰδὼς φυᾷ
μαθόντες δὲ λάβροιπαγγλωσσίᾳ κόρακες ὥς ἄκραντα γαρύετονΔιὸς πρὸς ὄρνιχα θεῖον
ἔπεχε νῦν σκοπῷ τόξον ἄγε θυμέ τίνα βάλλομενἐκ μαλθακᾶς αὖτε φρενὸς εὐκλέας ὀϊστοὺς ἱέντες
ἐπί τοιἈκράγαντι τανύσαιςαὐδάσομαι ἐνόρκιον λόγον ἀλαθεῖ νόῳ τεκεῖν μή τιν ἑκατόν γε ἐτέων πόλιν φίλοις ἄνδρα μᾶλλονεὐεργέταν πραπίσιν ἀφθονέστερόν τε χέραΘήρωνος
ἀλλ αἶνον ἔβα κόροςοὐ δίκᾳ συναντόμενος ἀλλὰ μάργων ὑπ ἀνδρῶντὸ λαλαγῆσαι ἐθέλων κρύφον τε θέμεν ἐσλῶν καλοῖςἔργοις
ἐπεὶ ψάμμος ἀριθμὸν περιπέφευγεν καὶ κεῖνος ὅσα χάρματ ἄλλοις ἔθηκεντίς ἂν φράσαι δύναιτο
Olympian ΘΗΡΩΝΙ ΑΚΡΑΓΑΝΤΙΝΩι ΑΡΜΑΤΙ ΕΙΣ ΘΕΟΞΕΝΙΑΤυνδαρίδαις τε φιλοξείνοις ἁδεῖν καλλιπλοκάμῳ θ Ἑλένᾳκλεινὰν Ἀκράγαντα γεραίρων εὔχομαιΘήρωνος Ὀλυμπιονίκαν ὕμνον ὀρθώσαις ἀκαμαντοπόδωνἵππων ἄωτον
Μοῖσα δ οὕτω ποι παρέστα μοι νεοσίγαλον εὑρόντι τρόπονΔωρίῳ φωνὰν ἐναρμόξαι πεδίλῳ ἀγλαόκωμον
ἐπεὶ χαίταισι μὲν ζευχθέντες ἔπι στέφανοιπράσσοντί με τοῦτο θεόδματον χρέοςφόρμιγγά τε ποικιλόγαρυν καὶ βοὰν αὐλῶν ἐπέων τε θέσινΑἰνησιδάμου παιδὶ συμμῖξαι πρεπόντως ἅ τε Πίσα με γεγωνεῖν
τᾶς ἄποθεόμοροι νίσοντ ἐπ ἀνθρώπους ἀοιδαί ᾧ τινι κραίνων ἐφετμὰς Ἡρακλέος προτέραςἀτρεκὴς Ἑλλανοδίκας γλεφάρων Αἰτωλὸς ἀνὴρ ὑψόθενἀμφὶ κόμαισι βάλῃ γλαυκόχροα κόσμον ἐλαίας
τάν ποτεἼστρου ἀπὸ σκιαρᾶν παγᾶν ἔνεικεν Ἀμφιτρυωνιάδαςμνᾶμα τῶν Οὐλυμπίᾳ κάλλιστον ἄθλωνδᾶμον Ὑπερβορέων πείσαις Ἀπόλλωνος θεράποντα λόγῳ
πιστὰ φρονέων Διὸς αἴτει πανδόκῳἄλσει σκιαρόν τε φύτευμα ξυνὸν ἀνθρώποις στέφανόν τ ἀρετᾶν
ἤδη γὰρ αὐτῷ πατρὶ μὲν βωμῶν ἁγισθέντων διχόμηνις ὅλον χρυσάρματοςἑσπέρας ὀφθαλμὸν ἀντέφλεξε Μήνακαὶ μεγάλων ἀέθλων ἁγνὰν κρίσιν καὶ πενταετηρίδ ἁμᾶθῆκε ζαθέοις ἐπὶ κρημνοῖς Ἀλφεοῦ
ἀλλ οὐ καλὰ δένδρε ἔθαλλεν χῶρος ἐν βάσσαις Κρονίου Πέλοπος
τούτων ἔδοξεν γυμνὸς αὐτῷ κᾶπος ὀξείαις ὑπακουέμεν αὐγαῖς ἁλίου
δὴ τότ ἐς γαῖαν πορεύεν θυμὸς ὥρμαἸστρίαν νιν
ἔνθα Λατοῦς ἱπποσόα θυγάτηρδέξατ ἐλθόντ Ἀρκαδίας ἀπὸ δειρᾶν καὶ πολυγνάμπτων μυχῶν εὖτέ νιν ἀγγελίαις Εὐρυσθέος ἔντυ ἀνάγκα πατρόθενχρυσόκερων ἔλαφον θήλειαν ἄξονθ ἅν ποτε Ταϋγέταἀντιθεῖσ Ὀρθωσίᾳ ἔγραψεν ἱράν
τὰν μεθέπων ἴδε καὶ κείναν χθόνα πνοιᾶς ὄπιθεν Βορέαψυχροῦ
τόθι δένδρεα θάμβαινε σταθείς
τῶν νιν γλυκὺς ἵμερος ἔσχεν δωδεκάγναμπτον περὶ τέρμα δρόμου ἵππων φυτεῦσαι
καί νυν ἐς ταύταν ἑορτὰν ἵλαος ἀντιθέοισιν νίσσεταισὺν βαθυζώνου διδύμοις παισὶ Λήδας
τοῖς γὰρ ἐπέτραπεν Οὐλυμπόνδ ἰὼν θαητὸν ἀγῶνα νέμεινἀνδρῶν τ ἀρετᾶς πέρι καὶ ῥιμφαρμάτουδιφρηλασίας
ἐμὲ δ ὦν πᾳ θυμὸς ὀτρύνει φάμεν Ἐμμενίδαις Θήρωνί τ ἐλθεῖν κῦδος εὐΐππων διδόντων Τυνδαριδᾶν ὅτι πλείσταισι βροτῶνξεινίαις αὐτοὺς ἐποίχονται τραπέζαιςεὐσεβεῖ γνώμᾳ φυλάσσοντες μακάρων τελετάς
εἰ δ ἀριστεύει μὲν ὕδωρ κτεάνων δὲ χρυσὸς αἰδοιέστατοςνῦν δὲ πρὸς ἐσχατιὰν Θήρων ἀρεταῖσιν ἱκάνων ἅπτεταιοἴκοθεν Ἡρακλέος σταλᾶν
τὸ πόρσω δ ἔστι σοφοῖς ἄβατονκἀσόφοις
οὔ νιν διώξω
κεινὸς εἴην
Olympian ΨΑΥΜΙΔΙ ΚΑΜΑΡΙΝΑΙΩι ΑΡΜΑΤΙἐλατὴρ ὑπέρτατε βροντᾶς ἀκαμαντόποδος Ζεῦ
τεαὶ γὰρ ὧραιὑπὸ ποικιλοφόρμιγγος ἀοιδᾶς ἑλισσόμεναί μ ἔπεμψανὑψηλοτάτων μάρτυρ ἀέθλων
ξείνων δ εὖ πρασσόντων ἔσαναν αὐτίκ ἀγγελίανποτὶ γλυκεῖαν ἐσλοί
ἀλλ ὦ Κρόνου παῖ ὃς Αἴτναν ἔχειςἶπον ἀνεμόεσσαν ἑκατογκεφάλα Τυφῶνος ὀβρίμουΟὐλυμπιονίκαν δέκευΧαρίτων ἕκατι τόνδε κῶμονχρονιώτατον φάος εὐρυσθενέων ἀρετᾶν
Ψαύμιος γὰρ ἵκει ὀχέων ὅς ἐλαίᾳ στεφανωθεὶς Πισάτιδι κῦδος ὄρσαισπεύδει Καμαρίνᾳ
θεὸς εὔφρωνεἴη λοιπαῖς εὐχαῖς
ἐπεί νιν αἰνέω μάλα μὲντροφαῖς ἑτοῖμον ἵππωνχαίροντά τε ξενίαις πανδόκοιςκαὶ πρὸς ἁσυχίαν φιλόπολιν καθαρᾷ γνώμᾳ τετραμμένον
οὐ ψεύδεϊ τέγξω λόγον
διάπειρά τοι βροτῶν ἔλεγχος
ἅπερ Κλυμένοιο παῖδαΛαμνιάδων γυναικῶνἔλυσεν ἐξ ἀτιμίας
χαλκέοισι δ ἐν ἔντεσι νικῶν δρόμονἔειπεν Ὑψιπυλείᾳ μετὰ στέφανον ἰών
οὗτος ἐγὼ ταχυτᾶτι
χεῖρες δὲ καὶ ἦτορ ἴσον
φύονται δὲ καὶ νέοις ἐν ἀνδράσινπολιαὶ θαμὰ καὶ παρὰ τὸν ἁλικίαςἐοικότα χρόνον
Olympian ΨΑΥΜΙΔΙ ΚΑΜΑΡΙΝΑΙΩι ΑΠΗΝΗὑψηλᾶν ἀρετᾶν καὶ στεφάνων ἄωτον γλυκὺντῶν Οὐλυμπίᾳ Ὠκεανοῦ θύγατερ καρδίᾳ γελανεῖἀκαμαντόποδός τ ἀπήνας δέκευ Ψαύμιός τε δῶρα
ὃς τὰν σὰν πόλιν αὔξων Καμάρινα λαοτρόφον βωμοὺς ἓξ διδύμους ἐγέραιρεν ἑορταῖς θεῶν μεγίσταιςὑπὸ βουθυσίαις ἀέθλων τε πεμπαμέροις ἁμίλλαιςἵπποις ἡμιόνοις τε μοναμπυκίᾳ τε
τὶν δὲ κῦδος ἁβρόννικάσαις ἀνέθηκε καὶ ὃν πατέρ Ἄκρων ἐκάρυξε καὶ τὰν νέοικον ἕδραν
ἵκων δ Οἰνομάου καὶ Πέλοπος παρ εὐηράτωνσταθμῶν ὦ πολιάοχε Παλλάς ἀείδει μὲν ἄλσος ἁγνὸντὸ τεόν ποταμόν τε Ὤανιν ἐγχωρίαν τε λίμνανκαὶ σεμνοὺς ὀχετούς Ἵππαρις οἷσιν ἄρδει στρατόν κολλᾷ τε σταδίων θαλάμων ταχέως ὑψίγυιον ἄλσοςἀπ ἀμαχανίας ἄγων ἐς φάος τόνδε δᾶμον ἀστῶν
αἰεὶ δ ἀμφ ἀρεταῖσι πόνος δαπάνα τε μάρναται πρὸς ἔργονκινδύνῳ κεκαλυμμένον
ἠῢ δ ἔχοντες σοφοὶ καὶ πολίταις ἔδοξαν ἔμμεν
Σωτὴρ ὑψινεφὲς Ζεῦ Κρόνιόν τε ναίων λόφοντιμῶν τ Ἀλφεὸν εὐρὺ ῥέοντ Ἰδαῖόν τε σεμνὸν ἄντρονἱκέτας σέθεν ἔρχομαι Λυδίοις ἀπύων ἐν αὐλοῖςαἰτήσων πόλιν εὐανορίαισι τάνδε κλυταῖς δαιδάλλειν σέ τ Ὀλυμπιόνικε Ποσειδανίαισιν ἵπποιςἐπιτερπόμενον φέρειν γῆρας εὔθυμον ἐς τελευτάνυἱῶν Ψαῦμι παρισταμένων
ὑγίεντα δ εἴ τις ὄλβον ἄρδειἐξαρκέων κτεάτεσσι καὶ εὐλογίαν προστιθείς μὴ ματεύσῃ θεὸς γενέσθαι
Olympian ΑΓΗΣΙΑι ΣΥΡΑΚΟΣΙΩι ΑΠΗΝΗιχρυσέας ὑποστάσαντες εὐτειχεῖ προθύρῳ θαλάμουκίονας ὡς ὅτε θαητὸν μέγαρονπάξομεν
ἀρχομένου δ ἔργου πρόσωπονχρὴ θέμεν τηλαυγές
εἰ δ εἴη μὲν Ὀλυμπιονίκαςβωμῷ τε μαντείῳ ταμίας Διὸς ἐν Πίσᾳσυνοικιστήρ τε τᾶν κλεινᾶν Συρακοσσᾶν
τίνα κεν φύγοι ὕμνον κεῖνος ἀνήρ ἐπικύρσαις ἀφθόνων ἀστῶν ἐν ἱμερταῖς ἀοιδαῖς
ἴστω γὰρ ἐν τούτῳ πεδίλῳ δαιμόνιον πόδ ἔχωνΣωστράτου υἱός
ἀκίνδυνοι δ ἀρεταὶοὔτε παρ ἀνδράσιν οὔτ ἐν ναυσὶ κοίλαιςτίμιαι
πολλοὶ δὲ μέμνανται καλὸν εἴ τι ποναθῇ
Ἁγησία τὶν δ αἶνος ἑτοῖμος ὃν ἐν δίκᾳ ἀπὸ γλώσσας Ἄδραστος μάντιν Οἰκλείδαν ποτ ἐς Ἀμφιάρηονφθέγξατ ἐπεὶ κατὰ γαῖ αὐτόν τέ νιν καὶ φαιδίμας ἵππους ἔμαρψεν
ἑπτὰ δ ἔπειτα πυρᾶν νεκρῶν τελεσθεισᾶν Ταλαϊονίδαςεἶπεν ἐν Θήβαισι τοιοῦτόν τι ἔπος
ποθέω στρατιᾶς ὀφθαλμὸν ἐμᾶςἀμφότερον μάντιν τ ἀγαθὸν καὶ δουρὶ μάρνασθαι
τὸ καὶ ἀνδρὶ κώμου δεσπότᾳ πάρεστι Συρακοσίῳ
οὔτε δύσηρις ἐὼν οὔτ ὦν φιλόνικος ἄγανκαὶ μέγαν ὅρκον ὀμόσσαις τοῦτό γέ οἱ σαφέωςμαρτυρήσω
μελίφθογγοι δ ἐπιτρέψοντι Μοῖσαι
ὦ Φίντις ἀλλὰ ζεῦξον ἤδη μοι σθένος ἡμιόνωνᾇ τάχος ὄφρα κελεύθῳ τ ἐν καθαρᾷ βάσομεν ὄκχον ἵκωμαί τε πρὸς ἀνδρῶνκαὶ γένος
κεῖναι γὰρ ἐξ ἀλλᾶν ὁδὸν ἁγεμονεῦσαιταύταν ἐπίστανται στεφάνους ἐν Ὀλυμπίᾳἐπεὶ δέξαντο
χρὴ τοίνυν πύλας ὕμνων ἀναπίτναμεν αὐταῖς
πρός Πιτάναν δὲ παρ Εὐρώτα πόρον δεῖ σάμερόν μ ἐλθεῖν ἐν ὥρᾳ
ἅ τοι Ποσειδάωνι μιχθεῖσα Κρονίῳ λέγεται παῖδα ἰόπλοκον Εὐάδναν τεκέμεν
κρύψε δὲ παρθενίαν ὠδῖνα κόλποις
κυρίῳ δ ἐν μηνὶ πέμποισ ἀμφιπόλους ἐκέλευσενἥρωι πορσαίνειν δόμεν Εἰλατίδᾳ βρέφοςὃς ἀνδρῶν Ἀρκάδων ἄνασσε Φαισάνᾳ λάχε τ Ἀλφεὸν οἰκεῖν
ἔνθα τραφεῖσ ὑπ Ἀπόλλωνι γλυκείας πρῶτον ἔψαυσ Ἀφροδίτας
οὐδ ἔλαθ Αἴπυτον ἐν παντὶ χρόνῳ κλέπτοισα θεοῖο γόνον
ἀλλ ὁ μὲν Πυθώναδ ἐν θυμῷ πιέσαις χόλον οὐ φατὸν ὀξείᾳ μελέτᾳᾤχετ ἰὼν μαντευσόμενος ταύτας περ ἀτλάτου πάθας
ἁ δὲ φοινικόκροκον ζώναν καταθηκαμένακάλπιδά τ ἀργυρέαν λόχμας ὑπὸ κυανέας τίκτε θεόφρονα κοῦρον
τᾷ μὲν ὁ Χρυσοκόμαςπραΰμητίν τ Ἐλείθυιαν παρέστασέν τε Μοίρας
ἦλθεν δ ὑπὸ σπλάγχνων ὑπ ὠδῖνός τ ἐρατᾶς Ἴαμοςἐς φάος αὐτίκα
τὸν μὲν κνιζομέναλεῖπε χαμαί
δύο δὲ γλαυκῶπες αὐτὸνδαιμόνων βουλαῖσιν ἐθρέψαντο δράκοντες ἀμεμφεῖ ἰῷ μελισσᾶν καδόμενοι
βασιλεὺς δ ἐπεὶπετραέσσας ἐλαύνων ἵκετ ἐκ Πυθῶνος ἅπαντας ἐν οἴκῳεἴρετο παῖδα τὸν Εὐάδνα τέκοι
Φοίβου γὰρ αὐτὸν φᾶ γεγάκεινπατρός περὶ θνατῶν δ ἔσεσθαι μάντιν ἐπιχθονίοιςἔξοχον οὐδέ ποτ ἐκλείψειν γενεάν
ὣς ἄρα μάνυε
τοὶ δ οὔτ ὦν ἀκοῦσαιοὔτ ἰδεῖν εὔχοντο πεμπταῖον γεγενημένον
ἀλλ ἐν κέκρυπτο γὰρ σχοίνῳ βατιᾷ τ ἐν ἀπειράτῳἴων ξανθαῖσι καὶ παμπορφύροις ἀκτῖσι βεβρεγμένος ἁβρὸνσῶμα
τὸ καὶ κατεφάμιξεν καλεῖσθαί νιν χρόνῳ σύμπαντι μάτηρτοῦτ ὄνυμ ἀθάνατον
τερπνᾶς δ ἐπεὶ χρυσοστεφάνοιο λάβενκαρπὸν Ἥβας Ἀλφεῷ μέσσῳ καταβὰς ἐκάλεσσε Ποσειδᾶν εὐρυβίαν ὃν πρόγονον καὶ τοξοφόρον Δάλου θεοδμάτας σκοπόναἰτέων λαοτρόφον τιμάν τιν ἑᾷ κεφαλᾷνυκτὸς ὑπαίθριος
ἀντεφθέγξατο δ ἀρτιεπὴςπατρία ὄσσα μετάλλασέν τέ νιν
ὄρσο τέκοςδεῦρο πάγκοινον ἐς χώραν ἴμεν φάμας ὄπισθεν
ἵκοντο δ ὑψηλοῖο πέτραν ἀλίβατον Κρονίου
ἔνθα οἱ ὤπασε θησαυρὸν δίδυμονμαντοσύνας τόκα μὲν φωνὰν ἀκούεινψευδέων ἄγνωστον εὖτ ἂν δὲ θρασυμάχανος ἐλθὼνἩρακλέης σεμνὸν θάλος Ἀλκαϊδᾶν πατρὶἑορτάν τε κτίσῃ πλειστόμβροτον τεθμόν τε μέγιστον ἀέθλωνΖηνὸς ἐπ ἀκροτάτῳ βωμῷ τότ αὖ χρηστήριον θέσθαι κέλευσεν
ἐξ οὗ πολύκλειτον καθ Ἕλλανας γένος Ἰαμιδᾶν
ὄλβος ἅμ ἕσπετο
τιμῶντες δ ἀρετὰςἐς φανερὰν ὁδὸν ἔρχονται
τεκμαίρειχρῆμ ἕκαστον
μῶμος ἐξ ἄλλων κρέμαται φθονεόντωντοῖς οἷς ποτε πρώτοις περὶ δωδέκατον δρόμονἐλαυνόντεσσιν αἰδοία ποτιστάξῃ Χάρις εὐκλέα μορφάν
εἰ δ ἐτύμως ὑπὸ Κυλλάνας ὅροις Ἁγησία μάτρωες ἄνδρεςναιετάοντες ἐδώρησαν θεῶν κάρυκα λιταῖς θυσίαιςπολλὰ δὴ πολλαῖσιν Ἑρμᾶν εὐσεβέως ὃς ἀγῶνας ἔχει μοῖράν τ ἀέθλωνἈρκαδίαν τ εὐάνορα τιμᾷ
κεῖνος ὦ παῖ Σωστράτουσὺν βαρυγδούπῳ πατρὶ κραίνει σέθεν εὐτυχίαν
δόξαν ἔχω τιν ἐπὶ γλώσσᾳ ἀκόνας λιγυρᾶςἅ μ ἐθέλοντα προσέρπει καλλιρόοισι πνοαῖς
ματρομάτωρ ἐμὰ Στυμφαλίς εὐανθὴς Μετώπαπλάξιππον ἃ Θήβαν ἔτικτεν τᾶς ἐρατεινὸν ὕδωρπίομαι ἀνδράσιν αἰχματαῖσι πλέκωνποικίλον ὕμνον
ὄτρυνον νῦν ἑταίρους Αἰνέα πρῶτον μὲν Ἥραν Παρθενίαν κελαδῆσαιγνῶναί τ ἔπειτ ἀρχαῖον ὄνειδος ἀλαθέσινλόγοις εἰ φεύγομεν Βοιωτίαν ὗν
ἐσσὶ γὰρ ἄγγελος ὀρθόςἠϋκόμων σκυτάλα Μοισᾶν γλυκὺς κρατὴρ ἀγαφθέγκτων ἀοιδᾶν
εἰπὸν δὲ μεμνᾶσθαι Συρακοσσᾶν τε καὶ Ὀρτυγίας
τὰν Ἱέρων καθαρῷ σκάπτῳ διέπωνἄρτια μηδόμενος φοινικόπεζαν ἀμφέπει Δάματρα λευκίππου τε θυγατρὸς ἑορτάνκαὶ Ζηνὸς Αἰτναίου κράτος
ἁδύλογοι δέ νινλύραι μολπαί τε γιγνώσκοντι
μὴ θράσσοι χρόνος ὄλβον ἐφέρπων
σὺν δὲ φιλοφροσύναις εὐηράτοις Ἁγησία δέξαιτο κῶμονοἴκοθεν οἴκαδ ἀπὸ Στυμφαλίων τειχέων ποτινισσόμενον ματέρ εὐμήλοιο λείποντ Ἀρκαδίας
ἀγαθαὶ δὲ πέλοντ ἐν χειμερίᾳνυκτὶ θοᾶς ἐκ ναὸς ἀπεσκίμφθαι δύ ἄγκυραι
θεὸςτῶν τε κείνων τε κλυτὰν αἶσαν παρέχοι φιλέων
δέσποτα ποντομέδων εὐθὺν δὲ πλόον καμάτωνἐκτὸς ἐόντα δίδοι χρυσαλακάτοιο πόσιςἈμφιτρίτας ἐμῶν δ ὕμνων ἄεξ εὐτερπὲς ἄνθος
Olympian ΔΙΑΓΟΡΑι ΡΟΔΙΩι ΠΥΚΤΗιφιάλαν ὡς εἴ τις ἀφνειᾶς ἀπὸ χειρὸς ἑλὼνἔνδον ἀμπέλου καχλάζοισαν δρόσῳδωρήσεταινεανίᾳ γαμβρῷ προπίνων οἴκοθεν οἴκαδε πάγχρυσον κορυφὰν κτεάνωνσυμποσίου τε χάριν κᾶδός τε τιμάσαις νέον ἐν δὲ φίλων παρεόντων θῆκέ νιν ζαλωτὸν ὁμόφρονος εὐνᾶς
καὶ ἐγὼ νέκταρ χυτόν Μοισᾶν δόσιν ἀεθλοφόροιςἀνδράσιν πέμπων γλυκὺν καρπὸν φρενόςἱλάσκομαιΟὐλυμπίᾳ Πυθοῖ τε νικώντεσσιν
ὁ δ ὄλβιος ὃν φᾶμαι κατέχοντ ἀγαθαί
ἄλλοτε δ ἄλλον ἐποπτεύει Χάρις ζωθάλμιος ἁδυμελεῖθαμὰ μὲν φόρμιγγι παμφώνοισί τ ἐν ἔντεσιν αὐλῶν
καί νυν ὑπ ἀμφοτέρων σὺν Διαγόρᾳ κατέβαν τὰν ποντίανὑμνέων παῖδ Ἀφροδίτας Ἀελίοιό τε νύμφαν Ῥόδονεὐθυμάχαν ὄφρα πελώριον ἄνδρα παρ Ἀλφεῷ στεφανωσάμενον αἰνέσω πυγμᾶς ἄποινακαὶ παρὰ Κασταλίᾳ πατέρα τε Δαμάγητον ἁδόντα ΔίκᾳἈσίας εὐρυχόρου τρίπολιν νᾶσον πέλαςἐμβόλῳ ναίοντας Ἀργείᾳ σὺν αἰχμᾷ
ἐθελήσω τοῖσιν ἐξ ἀρχᾶς ἀπὸ Τλαπολέμουξυνὸν ἀγγέλλων διορθῶσαι λόγονἩρακλέος εὐρυσθενεῖ γέννᾳ
τὸ μὲν γὰρ πατρόθεν ἐκ Διὸς εὔχονται
τὸ δ Ἀμυντορίδαιματρόθεν Ἀστυδαμείας
ἀμφὶ δ ἀνθρώπων φρασὶν ἀμπλακίαιἀναρίθμητοι κρέμανται
τοῦτο δ ἀμάχανον εὑρεῖνὅ τι νῦν ἐν καὶ τελευτᾷ φέρτατον ἀνδρὶ τυχεῖν
καὶ γὰρ Ἀλκμήνας κασίγνητον νόθονσκάπτῳ θένωνσκληρᾶς ἐλαίας ἔκταν ἐν Τίρυνθι Λικύμνιον ἐλθόντ ἐκ θαλάμων Μιδέαςτᾶσδέ ποτε χθονὸς οἰκιστὴρ χολωθείς
αἱ δὲ φρενῶν ταραχαὶπαρέπλαγξαν καὶ σοφόν
μαντεύσατο δ ἐς θεὸν ἐλθών
τῷ μὲν ὁ Χρυσοκόμας εὐώδεος ἐξ ἀδύτου ναῶν πλόον εἶπε Λερναίας ἀπ ἀκτᾶς εὐθὺν ἐς ἀμφιθάλασσον νομόνἔνθα ποτὲ βρέχε θεῶν βασιλεὺς ὁ μέγας χρυσέαις νιφάδεσσι πόλινἁνίχ Ἁφαίστου τέχναισινχαλκελάτῳ πελέκει πατέρος Αθαναία κορυφὰν κατ ἄκρανἀνορούσαισ ἀλάλαξεν ὑπερμάκει βοᾷ
Οὐρανὸς δ ἔφριξέ νιν καὶ Γαῖα μάτηρ
τότε καὶ φαυσίμβροτος δαίμων Ὑπεριονίδαςμέλλον ἔντειλεν φυλάξασθαι χρέοςπαισὶν φίλοιςὡς ἂν θεᾷ πρῶτοι κτίσαιεν βωμὸν ἐναργέα καὶ σεμνὰν θυσίαν θέμενοιπατρί τε θυμὸν ἰάναιεν κόρᾳ τ ἐγχειβρόμῳ
ἐν δ ἀρετὰν ἔβαλεν καὶ χάρματ ἀνθρώποισι Προμαθέος Αἰδώς
ἐπὶ μὰν βαίνει τε καὶ λάθας ἀτέκμαρτα νέφοςκαὶ παρέλκει πραγμάτων ὀρθὰν ὁδὸνἔξω φρενῶν
καὶ τοὶ γὰρ αἰθοίσας ἔχοντες σπέρμ ἀνέβαν φλογὸς οὔ
τεῦξαν δ ἀπύροις ἱεροῖς ἄλσος ἐν ἀκροπόλει
κείνοις ὁ μὲν ξανθὰν ἀγαγὼν νεφέλανπολὺν ὗσε χρυσόν
αὐτὰ δέ σφισιν ὤπασε τέχνανπᾶσαν ἐπιχθονίων Γλαυκῶπις ἀριστοπόνοις χερσὶ κρατεῖν
ἔργα δὲ ζωοῖσιν ἑρπόντεσσί θ ὁμοῖα κέλευθοι φέρον
ἦν δὲ κλέος βαθύ
δαέντι δὲ καὶ σοφία μείζων ἄδολος τελέθει
φαντὶ δ ἀνθρώπων παλαιαὶῥήσιες οὔπω ὅτε χθόνα δατέοντο Ζεύς τε καὶ ἀθάνατοιφανερὰν ἐν πελάγει Ῥόδον ἔμμεν ποντίῳἁλμυροῖς δ ἐν βένθεσιν νᾶσον κεκρύφθαι
ἀπεόντος δ οὔτις ἔνδειξεν λάχος Ἀελίου
καί ῥά μιν χώρας ἀκλάρωτον λίπονἁγνὸν θεόν
μνασθέντι δὲ Ζεὺς ἄμπαλον μέλλεν θέμεν
ἀλλά νιν οὐκ εἴασεν
ἐπεὶ πολιᾶςεἶπέ τιν αὐτὸς ὁρᾶν ἔνδον θαλάσσας αὐξομέναν πεδόθενπολύβοσκον γαῖαν ἀνθρώποισι καὶ εὔφρονα μήλοις
ἐκέλευσεν δ αὐτίκα χρυσάμπυκα μὲν Λάχεσιν χεῖρας ἀντεῖναι θεῶν δ ὅρκον μέγανμὴ παρφάμενἀλλὰ Κρόνου σὺν παιδὶ νεῦσαι φαεννὸν ἐς αἰθέρα νιν πεμφθεῖσαν ἑᾷ κεφαλᾷἐξοπίσω γέρας ἔσσεσθαι
τελεύταθεν δὲ λόγων κορυφαὶἐν ἀλαθείᾳ πετοῖσαι
βλάστε μὲν ἐξ ἁλὸς ὑγρᾶςνᾶσος ἔχει τέ νιν ὀξειᾶν ὁ γενέθλιος ἀκτίνων πατήρ πῦρ πνεόντων ἀρχὸς ἵππων
ἔνθα Ῥόδῳ ποτὲ μιχθεὶς τέκενἑπτὰ σοφώτατα νοήματ ἐπὶ προτέρων ἀνδρῶν παραδεξαμένουςπαῖδας ὧν εἷς μὲν Κάμειρονπρεσβύτατόν τε Ἰάλυσον ἔτεκεν Λίνδον τ
ἀπάτερθε δ ἔχονδιὰ γαῖαν τρίχα δασσάμενοι πατρωίαν ἀστέων μοῖραν κέκληνται δέ σφιν ἕδραι
τόθι λύτρον συμφορᾶς οἰκτρᾶς γλυκὺ Τλαπολέμῳἵσταται Τιρυνθίων ἀρχαγέτᾳὥσπερ θεῷμήλων τε κνισσάεσσα πομπὰ καὶ κρίσις ἀμφ ἀέθλοις
τῶν ἄνθεσι Διαγόραςἐστεφανώσατο δίς κλεινᾷ τ ἐν Ἰσθμῷ τετράκις εὐτυχέων Νεμέᾳ τ ἄλλαν ἐπ ἄλλα καὶ κρανααῖς ἐν Ἀθάναις
ὅ τ ἐν Ἄργει χαλκὸς ἔγνω νιν τά τ ἐν Ἀρκαδίᾳἔργα καὶ Θήβαις ἀγῶνές τ ἔννομοιΒοιωτίωνΠέλλανά τ Αἴγινά τε νικῶνθ ἑξάκις
ἐν Μεγάροισίν τ οὐχ ἕτερον λιθίνα ψᾶφος ἔχει λόγον
ἀλλ ὦ Ζεῦ πάτερ νώτοισιν Ἀταβυρίουμεδέων τίμα μὲν ὕμνου τεθμὸν Ὀλυμπιονίκανἄνδρα τε πὺξ ἀρετὰν εὑρόντα δίδοι τέ οἱ αἰδοίαν χάρινκαὶ ποτ ἀστῶν καὶ ποτὶ ξείνων
ἐπεὶ ὕβριος ἐχθρὰν ὁδὸνεὐθυπορεῖ σάφα δαεὶς ἅ τέ οἱ πατέρων ὀρθαὶ φρένες ἐξ ἀγαθῶν ἔχρεον
μὴ κρύπτε κοινὸνσπέρμ ἀπὸ Καλλιάνακτος
Ἐρατιδᾶν τοι σὺν χαρίτεσσιν ἔχειθαλίας καὶ πόλις
ἐν δὲ μιᾷ μοίρᾳ χρόνουἄλλοτ ἀλλοῖαι διαιθύσσοισιν αὖραι
Olympian ΑΛΚΙΜΕΔΟΝΤΙ ΑΙΓΙΝΗΤΗι ΠΑΙΔΙ ΠΑΛΑΙΣΤΗιμᾶτερ ὦ χρυσοστεφάνων ἀέθλων Οὐλυμπίαδέσποιν ἀλαθείας
ἵνα μάντιες ἄνδρεςἐμπύροις τεκμαιρόμενοι παραπειρῶνται Διὸς ἀργικεραύνουεἴ τιν ἔχει λόγον ἀνθρώπων πέριμαιομένων μεγάλανἀρετὰν θυμῷ λαβεῖντῶν δὲ μόχθων ἀμπνοάν
ἄνεται δὲ πρὸς χάριν εὐσεβίας ἀνδρῶν λιταῖς
ἀλλ ὦ Πίσας εὔδενδρον ἐπ Ἀλφεῷ ἄλσοςτόνδε κῶμον καὶ στεφαναφορίαν δέξαι
μέγα τοι κλέος αἰείᾧτινι σὸν γέρας ἕσπητ ἀγλαόν
ἄλλα δ ἐπ ἄλλον ἔβανἀγαθῶν πολλαὶ δ ὁδοὶσὺν θεοῖς εὐπραγίας
Τιμόσθενες ὔμμε δ ἐκλάρωσεν πότμος Ζηνὶ γενεθλίῳ
ὃς σὲ μὲν Νεμέᾳ πρόφατονἈλκιμέδοντα δὲ πὰρ Κρόνου λόφῳθῆκεν Ὀλυμπιονίκαν
ἦν δ ἐσορᾶν καλός ἔργῳ τ οὐ κατὰ εἶδος ἐλέγχωνἐξένεπε κρατέων πάλᾳ δολιχήρετμον Αἴγιναν πάτραν
ἔνθα σώτειρα Διὸς ξενίουπάρεδρος ἀσκεῖται Θέμις ἔξοχ ἀνθρώπων
ὅ τι γὰρ πολὺ καὶ πολλᾷ ῥέπῃὀρθᾷ διακρίνειν φρενὶ μὴ παρὰ καιρόνδυσπαλές
τεθμὸς δέ τις ἀθανάτων καὶ τάνδ ἁλιερκέα χώρανπαντοδαποῖσιν ὑπέστασε ξένοιςκίονα δαιμονίανὁ δ ἐπαντέλλων χρόνοςτοῦτο πράσσων μὴ κάμοι Δωριεῖ λαῷ ταμιευομέναν ἐξ Αἰακοῦ
τὸν παῖς ὁ Λατοῦς εὐρυμέδων τε ΠοσειδᾶνἸλίῳ μέλλοντες ἐπὶ στέφανον τεῦξαι καλέσαντο συνεργὸντείχεος ἦν ὅτι νιν πεπρωμένονὀρνυμένων πολέμωνπτολιπόρθοις ἐν μάχαιςλάβρον ἀμπνεῦσαι καπνόν
γλαυκοὶ δὲ δράκοντες ἐπεὶ κτίσθη νέον πύργον ἐσαλλόμενοι τρεῖς οἱ δύο μὲν κάπετοναὖθι δ ἀτυζομένω ψυχὰς βάλον
εἷς δ ἀνόρουσε βοάσαις
ἔννεπε δ ἀντίον ὁρμαίνων τέρας εὐθὺς Ἀπόλλων
Πέργαμος ἀμφὶ τεαῖς ἥρως χερὸς ἐργασίαι ἁλίσκεται
ὣς ἐμοὶ φάσμα λέγει Κρονίδα πεμφθὲν βαρυγδούπου Διός
οὐκ ἄτερ παίδων σέθεν ἀλλ ἅμα πρώτοις ῥάζεταικαὶ τερτάτοις
ὣς ἆρα θεὸς σάφα εἴπαιςΞάνθον ἤπειγεν καὶ Ἀμαζόνας εὐίππους καὶ ἐς Ἴστρον ἐλαύνων
Ὀρσοτρίαινα δ ἐπ Ἰσθμῷ ποντίᾳἅρμα θοὸν τανύενἀποπέμπων Αἰακὸνδεῦρ ἀν ἵπποις χρυσέαιςκαὶ Κορίνθου δειράδ ἐποψόμενος δαιτικλυτάν
τερπνὸν δ ἐν ἀνθρώποις ἴσον ἔσσεται οὐδέν
εἰ δ ἐγὼ Μελησίᾳ ἐξ ἀγενείων κῦδος ἀνέδραμον ὕμνῳμὴ βαλέτω με λίθῳ τραχεῖ φθόνος
καὶ Νεμέᾳ γὰρ ὁμῶςἐρέω ταύταν χάριντὰν δ ἔπειτ ἀνδρῶν μάχανἐκ παγκρατίου
τὸ διδάξασθαι δέ τοιεἰδότι ῥᾴτερον
ἄγνωμον δὲ τὸ μὴ προμαθεῖν
κουφότεραι γὰρ ἀπειράτων φρένες
κεῖνα δὲ κεῖνος ἂν εἴποιἔργα περαίτερον ἄλλων τίς τρόπος ἄνδρα προβάσειἐξ ἱερῶν ἀέθλων μέλλοντα ποθεινοτάταν δόξαν φέρειν
νῦν μὲν αὐτῷ γέρας Ἀλκιμέδωννίκαν τριακοστὰν ἑλών
ὃς τύχᾳ μὲν δαίμονος ἀνορέας δ οὐκ ἀμπλακὼν ἐν τέτρασιν παίδων ἀπεθήκατο γυίοιςνόστον ἔχθιστον καὶ ἀτιμοτέραν γλῶσσαν καὶ ἐπίκρυφον οἶμονπατρὶ δὲ πατρὸς ἐνέπνευσεν μένοςγήραος ἀντίπαλον
Ἀΐδα τοι λάθεταιἄρμενα πράξαις ἀνήρ
ἀλλ ἐμὲ χρὴ μναμοσύναν ἀνεγείροντα φράσαιχειρῶν ἄωτον Βλεψιάδαις ἐπίνικον ἕκτος οἷς ἤδη στέφανος περίκειται φυλλοφόρων ἀπ ἀγώνων
ἔστι δὲ καί τι θανόντεσσιν μέροςκὰν νόμον ἐρδομένων
κατακρύπτει δ οὐ κόνιςσυγγόνων κεδνὰν χάριν
Ἑρμᾶ δὲ θυγατρὸς ἀκούσαις ἸφίωνἈγγελίας ἐνέποι κεν Καλλιμάχῳ λιπαρὸνκόσμον Ὀλυμπίᾳ ὅν σφι Ζεὺς γένει ὤπασεν
ἐσλὰ δ ἐπ ἐσλοῖςἔργ ἐθέλοι δόμεν ὀξείας δὲ νόσους ἀπαλάλκοι
εὔχομαι ἀμφὶ καλῶν μοίρᾳ Νέμεσιν διχόβουλον μὴ θέμεν
ἀλλ ἀπήμαντον ἄγων βίοτοναὐτούς τ ἀέξοι καὶ πόλιν
Olympian ΕΦΑΡΜΟΣΤΩι ΟΠΟΥΝΤΙΩι ΠΑΛΑΙΣΤΗιτὸ μὲν Ἀρχιλόχου μέλοςφωνᾶεν Ὀλυμπίᾳ καλλίνικος ὁ τριπλόος κεχλαδώςἄρκεσε Κρόνιον παρ ὄχθον ἁγεμονεῦσαικωμάζοντι φίλοις Ἐφαρμόστῳ σὺν ἑταίροις
ἀλλὰ νῦν ἑκαταβόλων Μοισᾶν ἀπὸ τόξων Δία τε φοινικοστερόπαν σεμνόν τ ἐπίνειμαιἀκρωτήριον Ἄλιδοςτοιοῖσδε βέλεσσιντὸ δή ποτε Λυδὸς ἥρως Πέλοψἐξάρατο κάλλιστον ἕδνον Ἱπποδαμείας
πτερόεντα δ ἵει γλυκὺνΠυθώναδ ὀϊστόν
οὔτοι χαμαιπετέων λόγων ἐφάψεαι ἀνδρὸς ἀμφὶ παλαίσμασιν φόρμιγγ ἐλελίζωνκλεινᾶς ἐξ Ὀπόεντος
αἰνήσαις ἓ καὶ υἱόνἃν Θέμις θυγάτηρ τέ οἱ σώτειρα λέλογχενμεγαλόδοξος Εὐνομία θάλλει δ ἀρεταῖσινσόν τε Κασταλία πάραἈλφεοῦ τε ῥέεθρον
ὅθεν στεφάνων ἄωτοι κλυτὰνΛοκρῶν ἐπαείροντι ματέρ ἀγλαόδενδρον
ἐγὼ δέ τοι φίλαν πόλινμαλεραῖς ἐπιφλέγων ἀοιδαῖςκαὶ ἀγάνορος ἵππουθᾶσσον καὶ ναὸς ὑποπτέρου παντᾷἀγγελίαν πέμψω ταύτανεἰ σύν τινι μοιριδίῳ παλάμᾳ ἐξαίρετον Χαρίτων νέμομαι κᾶπον
κεῖναι γὰρ ὤπασαν τὰ τέρπν
ἀγαθοὶ δὲ καὶ σοφοὶ κατὰ δαίμον ἄνδρεςἐγένοντ
ἐπεὶ ἀντίαπῶς ἂν τριόδοντος Ἡρακλέης σκύταλον τίναξε χερσίνἁνίκ ἀμφὶ Πύλον σταθεὶς ἤρειδε Ποσειδᾶνἤρειδεν δέ νιν ἀργυρέῳ τόξῳ πολεμίζων Φοῖβος οὐδ Ἀΐδας ἀκινήταν ἔχε ῥάβδονβρότεα σώμαθ ᾇ κατάγει κοίλαν πρὸς ἀγυιὰνθνᾳσκόντων
ἀπό μοι λόγοντοῦτον στόμα ῥῖψον
ἐπεὶ τό γε λοιδορῆσαι θεοὺςἐχθρὰ σοφία καὶ τὸ καυχᾶσθαι παρὰ καιρὸνμανίαισιν ὑποκρέκει
μὴ νῦν λαλάγει τὰ τοιαῦτ
ἔα πόλεμον μάχαν τε πᾶσανχωρὶς ἀθανάτων
φέροις δὲ Πρωτογενείαςἄστει γλῶσσαν ἵν αἰολοβρόντα Διὸς αἴσᾳΠύρρα Δευκαλίων τε Παρνασοῦ καταβάντεδόμον ἔθεντο πρῶτον ἄτερ δ εὐνᾶς ὁμόδαμον κτισσάσθαν λίθινον γόνον
λαοὶ δ ὀνύμασθεν
ἔγειρ ἐπέων σφιν οἶμον λιγύναἴνει δὲ παλαιὸν μὲν οἶνον ἄνθεα δ ὕμνωννεωτέρων
λέγοντι μὰνχθόνα μὲν κατακλύσαι μέλαινανὕδατος σθένος ἀλλὰΖηνὸς τέχναις ἀνάπωτιν ἐξαίφναςἄντλον ἑλεῖν
κείνων ἔσαν χαλκάσπιδες ὑμέτεροι πρόγονοιἀρχᾶθεν Ἰαπετιονίδος φύτλαςκοῦροι κορᾶν καὶ φερτάτων Κρονιδᾶν ἐγχώριοι βασιλῆες αἰείπρὶν Ὀλύμπιος ἁγεμὼνθύγατρ ἀπὸ γᾶς Ἐπειῶν Ὀπόεντος ἀναρπάσαις ἕκαλοςμίχθη Μαιναλίαισιν ἐν δειραῖς καὶ ἔνεικεν Λοκρῷ μὴ καθέλοι μιν αἰὼν πότμον ἐφάψαιςὀρφανὸν γενεᾶς
ἔχεν δὲ σπέρμα μέγιστονἄλοχος εὐφράνθη τε ἰδὼν ἥρως θετὸν υἱόνμάτρωος δ ἐκάλεσσέ νινἰσώνυμον ἔμμενὑπέρφατον ἄνδρα μορφᾷ τε καὶ ἔργοισι
πόλιν δ ὤπασεν λαόν τε διαιτᾶν
ἀφίκοντο δέ οἱ ξένοιἔκ τ Ἄργεος ἔκ τε Θηβᾶν οἱ δ Ἀρκάδες οἱ δὲ καὶ Πισᾶται
υἱὸν δ Ἄκτορος ἐξόχως τίμασεν ἐποίκωνΑἰγίνας τε Μενοίτιον
τοῦ παῖς ἅμ ἈτρείδαιςΤεύθραντος πεδίον μολὼν ἔστα σὺν Ἀχιλλεῖ μόνος ὅτ ἀλκᾶντας Δαναοὺς τρέψαις ἁλίαισινπρύμναις Τήλεφος ἔμβαλεν
ὥστ ἔμφρονι δεῖξαιμαθεῖν Πατρόκλου βιατὰν νόον
ἐξ οὗ Θέτιος γόνος οὐλίῳ νιν ἐν Ἄρειπαραγορεῖτο μή ποτεσφετέρας ἄτερθε ταξιοῦσθαιδαμασιμβρότου αἰχμᾶς
εἴην εὑρησιεπὴς ἀναγεῖσθαιπρόσφορος ἐν Μοισᾶν δίφρῳ
τόλμα δὲ καὶ ἀμφιλαφὴς δύναμιςἕσποιτο
προξενίᾳ δ ἀρετᾷ τ ἦλθοντιμάορος Ἰσθμίαισι Λαμπρομάχου μίτραις ὅτ ἀμφότεροι κράτησανμίαν ἔργον ἀν ἁμέραν
ἄλλαι δὲ δύ ἐν Κορίνθου πύλαις ἐγένοντ ἔπειτα χάρμαι ταὶ δὲ καὶ Νεμέας Ἐφαρμόστῳ κατὰ κόλπον
Ἄργει τ ἔσχεθε κῦδος ἀνδρῶν παῖς δ ἐν Ἀθάναιςοἷον δ ἐν Μαραθῶνι συλαθεὶς ἀγενείωνμένεν ἀγῶνα πρεσβυτέρων ἀμφ ἀργυρίδεσσιν
φῶτας δ ὀξυρεπεῖ δόλῳἀπτῶτι δαμάσσαις διήρχετο κύκλον ὅσσᾳ βοᾷὡραῖος ἐὼν καὶ καλὸς κάλλιστά τε ῥέξαις
τὰ δὲ Παρρασίῳ στρατῷθαυμαστὸς ἐὼν φάνη Ζηνὸς ἀμφὶ πανάγυριν Λυκαίουκαὶ ψυχρᾶν ὁπότ εὐδιανὸν φάρμακον αὐρᾶνΠελλάνᾳ φέρε
σύνδικος δ αὐτῷ Ἰολάου τύμβος εἰναλία τ Ἐλευσὶς ἀγλαΐαισιν
τὸ δὲ φυᾷ κράτιστον ἅπαν
πολλοὶ δὲ διδακταῖςἀνθρώπων ἀρεταῖς κλέοςὤρουσαν ἀρέσθαι
ἄνευ δὲ θεοῦ σεσιγαμένονοὐ σκαιότερον χρῆμ ἕκαστον
ἐντὶ γὰρ ἄλλαιὁδῶν ὁδοὶ περαίτεραι μία δ οὐχ ἅπαντας ἄμμε θρέψειμελέτα
σοφίαι μὲναἰπειναί
τοῦτο δὲ προσφέρων ἆθλονὄρθιον ὤρυσαι θαρσέωντόνδ ἀνέρα δαιμονίᾳ γεγάμενεὔχειρα δεξιόγυιον ὁρῶντ ἀλκάνΑἰάντειόν τ ἐν δαιτὶ Ἰλιάδα νικῶν ἐπεστεφάνωσε βωμόν
Olympian ΑΓΗΣΙΔΑΜΩι ΛΟΚΡΩι ΕΠΙΖΕΦΥΡΙΩι ΠΑΙΔΙ ΠΥΚΤΗιτὸν Ὀλυμπιονίκαν ἀνάγνωτέ μοιἈρχεστράτου παῖδα πόθι φρενὸςἐμᾶς γέγραπται
γλυκὺ γὰρ αὐτῷ μέλος ὀφείλων ἐπιλέλαθ
ὦ Μοῖσ ἀλλὰ σὺ καὶ θυγάτηρἈλάθεια Διός ὀρθᾷ χερὶἐρύκετον ψευδέωνἐνιπὰν ἀλιτόξενον
ἕκαθεν γὰρ ἐπελθὼν ὁ μέλλων χρόνος ἐμὸν καταίσχυνε βαθὺ χρέος
ὅμως δὲ λῦσαι δυνατὸς ὀξεῖαν ἐπιμομφὰν τόκος
ὁρᾶτ ὦν νῦν ψᾶφον ἑλισσομένανὅπα κῦμα κατακλύσσει ῥέονὅπα τε κοινὸν λόγονφίλαν τίσομεν ἐς χάριν
νέμει γὰρ Ἀτρέκεια πόλιν Λοκρῶν Ζεφυρίωνμέλει τέ σφισι Καλλιόπα καὶ χάλκεος Ἄρης
τράπε δὲ Κύκνεια μάχα καὶ ὑπέρβιονἩρακλέα
πύκτας δ ἐν Ὀλυμπιάδι νικῶνἼλᾳ φερέτω χάρινἉγησίδαμος ὡςἈχιλεῖ Πάτροκλος
θήξαις δέ κε φύντ ἀρετᾷ ποτὶπελώριον ὁρμάσαι κλέος ἀνὴρ θεοῦ σὺν παλάμᾳ
ἄπονον δ ἔλαβον χάρμα παῦροί τινεςἔργων πρὸ πάντων βιότῳ φάος
ἀγῶνα δ ἐξαίρετον ἀεῖσαι θέμιτες ὦρσαν Διός ὃν ἀρχαίῳ σάματι πὰρ Πέλοποςβωμῶν ἑξάριθμον ἐκτίσσατοἐπεὶ Ποσειδάνιονπέφνε Κτέατον ἀμύμοναπέφνε δ Εὔρυτον ὡς Αὐγέαν λάτριονἀέκονθ ἑκὼν μισθὸν ὑπέρβιονπράσσοιτο λόχμαισι δὲ δοκεύσαις ὑπὸ Κλεωνᾶν δάμασε καὶ κείνους Ἡρακλέης ἐφ ὁδῷ ὅτι πρόσθε ποτὲ Τιρύνθιονἔπερσαν αὐτῷ στρατὸνμυχοῖς ἥμενον ἌλιδοςΜολίονες ὑπερφίαλοι
καὶ μὰν ξεναπάταςἘπειῶν βασιλεὺς ὄπιθενοὐ πολλὸν ἴδε πατρίδα πολυκτέανον ὑπὸ στερεῷ πυρὶπλαγαῖς τε σιδάρου βαθὺν εἰς ὀχετὸν ἄταςἵζοισαν ἑὰν πόλιν
νεῖκος δὲ κρεσσόνωνἀποθέσθ ἄπορον
καὶ κεῖνος ἀβουλίᾳ ὕστατος ἁλώσιος ἀντάσαις θάνατον αἰπὺν οὐκ ἐξέφυγεν
ὁ δ ἄρ ἐν Πίσᾳ ἔλσαις ὅλον τε στρατὸνλαίαν τε πᾶσαν Διὸς ἄλκιμοςυἱὸς σταθμᾶτο ζάθεον ἄλσος πατρὶ μεγίστῳ
περὶ δὲ πάξαις Ἄλτιν μὲν ὅγ ἐν καθαρῷδιέκρινε τὸ δὲ κύκλῳ πέδονἔθηκε δόρπου λύσιντιμάσαις πόρον Ἀλφεοῦμετὰ δώδεκ ἀνάκτων θεῶν
καὶ πάγον Κρόνου προσεφθέγξατο
πρόσθε γὰρνώνυμνος ἇς Οἰνόμαος ἆρχε βρέχετο πολλᾷ νιφάδι
ταύτᾳ δ ἐν πρωτογόνῳ τελετᾷπαρέσταν μὲν ἄρα Μοῖραι σχεδὸνὅ τ ἐξελέγχων μόνοςἀλάθειαν ἐτήτυμονχρόνος
τὸ δὲ σαφανὲς ἰὼν πόρσω κατέφρασενὅπα τὰν πολέμοιο δόσιν ἀκρόθινα διελὼν ἔθυε καὶ πενταετηρίδ ὅπως ἄραἔστασεν ἑορτὰν σὺν Ὀλυμπιάδι πρώτᾳνικαφορίαισί τε
τίς δὴ ποταίνιονἔλαχε στέφανονχείρεσσι ποσίν τε καὶ ἅρματιἀγώνιον ἐν δόξᾳ θέμενος εὖχος ἔργῳ καθελών
σταδίου μὲν ἀρίστευσεν εὐθὺν τόνονποσσὶ τρέχων παῖς ὁ Λικυμνίου Οἰωνός
ἷκεν δὲ Μιδέαθεν στρατὸν ἐλαύνων
ὁ δὲ πάλᾳ κυδαίνων Ἔχεμος Τεγέαν
Δόρυκλος δ ἔφερε πυγμᾶς τέλοςΤίρυνθα ναίων πόλιν
ἀν ἵπποισι δὲ τέτρασινἀπὸ Μαντινέας Σᾶμος Ὡλιροθίου
ἄκοντι Φράστωρ ἔλασε σκοπόν
μᾶκος δὲ Νικεὺς ἔδικε πέτρῳ χέρα κυκλώσαις ὑπὲρ ἁπάντων καὶ συμμαχία θόρυβον παραίθυξε μέγαν
ἐν δ ἕσπερονἔφλεξεν εὐώπιδοςσελάνας ἐρατὸν φάος
ἀείδετο δὲ πᾶν τέμενος τερπναῖσι θαλίαιςτὸν ἐγκώμιον ἀμφὶ τρόπον
ἀρχαῖς δὲ προτέραις ἑπόμενοι καί νῦν ἐπωνυμίαν χάριννίκας ἀγερώχου κελαδησόμεθα βροντὰνκαὶ πυρπάλαμον βέλοςὀρσικτύπου Διόςἐν ἅπαντι κράτειαἴθωνα κεραυνὸν ἀραρότα
χλιδῶσα δὲ μολπὰ πρὸς κάλαμον ἀντιάξει μελέωντὰ παρ εὐκλέϊ Δίρκᾳ χρόνῳ μὲν φάνεν
ἀλλ ὥτε παῖς ἐξ ἀλόχου πατρὶποθεινὸς ἵκοντι νεότατος τὸ πάλιν ἤδη μάλα δέ οἱ θερμαίνει φιλότατι νόον
ἐπεὶ πλοῦτος ὁ λαχὼν ποιμέναἐπακτὸν ἀλλότριονθνᾴσκοντι στυγερώτατος
καὶ ὅταν καλὰ ἔρξαις ἀοιδᾶς ἄτερ Ἁγησίδαμ εἰς Ἀΐδα σταθμὸνἀνὴρ ἵκηται κενεὰ πνεύσαις ἔπορε μόχθῳ βραχύ τι τερπνόν
τὶν δ ἁδυεπής τε λύραγλυκύς τ αὐλὸς ἀναπάσσει χάριν
τρέφοντι δ εὐρὺ κλέοςκόραι Πιερίδες Διός
ἐγὼ δὲ συνεφαπτόμενος σπουδᾷ κλυτὸν ἔθνοςΛοκρῶν ἀμφέπεσον μέλιτι εὐάνορα πόλιν καταβρέχων
παῖδ ἐρατὸν δ Ἀρχεστράτουαἴνησα τὸν εἶδον κρατέοντα χερὸς ἀλκᾷβωμὸν παρ Ὀλύμπιονκεῖνον κατὰ χρόνονἰδέᾳ τε καλὸνὥρᾳ τε κεκραμένον ἅ ποτεἀναιδέα Γανυμήδει μόρον ἄλαλκε σὺν Κυπρογενεῖ
Olympian ΑΓΗΣΙΔΑΜΩι ΛΟΚΡΩι ΕΠΙΖΕΦΨΡΙΩι ΠΑΙΔΙ ΠΥΚΤΗιἔστιν ἀνθρώποις ἀνέμων ὅτε πλείσταχρῆσις ἔστιν δ οὐρανίων ὑδάτωνὀμβρίων παίδων νεφέλας
εἰ δὲ σὺν πόνῳ τις εὖ πράσσοι μελιγάρυες ὕμνοιὑστέρων ἀρχὰ λόγωντέλλεται καὶ πιστὸν ὅρκιον μεγάλαις ἀρεταῖς
ἀφθόνητος δ αἶνος Ὀλυμπιονίκαιςοὗτος ἄγκειται
τὰ μὲν ἁμετέραγλῶσσα ποιμαίνειν ἐθέλει
ἐκ θεοῦ δ ἀνὴρ σοφαῖς ἀνθεῖ πραπίδεσσιν ὁμοίως
ἴσθι νῦν Ἀρχεστράτουπαῖ τεᾶς Ἁγησίδαμε πυγμαχίας ἕνεκενκόσμον ἐπὶ στεφάνῳ χρυσέας ἐλαίαςἁδυμελῆ κελαδήσωΖεφυρίων Λοκρῶν γενεὰν ἀλέγων
ἔνθα συγκωμάξατ
ἐγγυάσομαιὔμμιν ὦ Μοῖσαι φυγόξενον στρατὸνμηδ ἀπείρατον καλῶνἀκρόσοφον δὲ καὶ αἰχματὰν ἀφίξεσθαι
τὸ γὰρ ἐμφυὲς οὔτ αἴθων ἀλώπηξοὔτ ἐρίβρομοι λέοντες διαλλάξαντο ἦθος
Olympian ΕΡΓΟΤΕΛΕΙ ΙΜΕΡΑΙΩι ΔΟΛΙΧΟΔΡΟΜΩιλίσσομαι παῖ Ζηνὸς ἘλευθερίουἹμέραν εὐρυσθενέ ἀμφιπόλει σώτειρα Τύχα
τὶν γὰρ ἐν πόντῳ κυβερνῶνται θοαὶνᾶες ἐν χέρσῳ τε λαιψηροὶ πόλεμοικἀγοραὶ βουλαφόροι
αἵ γε μὲν ἀνδρῶνπόλλ ἄνω τὰ δ αὖ κάτω ψεύδη μεταμώνια τάμνοισαι κυλίνδοντ ἐλπίδες
σύμβολον δ οὔ πώ τις ἐπιχθονίωνπιστὸν ἀμφὶ πράξιος ἐσσομένας εὗρεν θεόθεν
τῶν δὲ μελλόντων τετύφλωνται φραδαί
πολλὰ δ ἀνθρώποις παρὰ γνώμαν ἔπεσενἔμπαλιν μὲν τέρψιος οἱ δ ἀνιαραῖςἀντικύρσαντες ζάλαις ἐσλὸν βαθὺ πήματος ἐν μικρῷ πεδάμειψαν χρόνῳ
υἱὲ Φιλάνορος ἤτοι καὶ τεά κεν ἐνδομάχας ἅτ ἀλέκτωρ συγγόνῳ παρ ἑστίᾳἀκλεὴς τιμὰ κατεφυλλορόησε ποδῶνεἰ μὴ στάσις ἀντιάνειρα Κνωσίας ἄμερσε πάτρας
νῦν δ Ὀλυμπία στεφανωσάμενοςκαὶ δὶς ἐκ Πυθῶνος Ἰσθμοῖ τ Ἐργότελεςθερμὰ Νυμφᾶν λουτρὰ βαστάζεις ὁμιλέων παρ οἰκείαις ἀρούραις
Olympian ΧΕΝΟΦΩΝΤΙ ΚΟΡΙΝΘΙΩι ΣΤΑΔΙΟΔΡΟΜΩι ΚΑΙ ΠΕΝΤΑΘΛΩιτρισολυμπιονίκανἐπαινέων οἶκον ἅμερον ἀστοῖςξένοισι δὲ θεράποντα γνώσομαιτὰν ὀλβίαν Κόρινθον Ἰσθμίουπρόθυρον Ποτειδᾶνος ἀγλαόκουρον
ἐν τᾷ γὰρ Εὐνομία ναίει κασίγνηταί τε βάθρον πολίων ἀσφαλές Δίκα καὶ ὁμότροφος Εἰρήνα ταμίαι ἀνδράσι πλούτουχρύσεαι παῖδες εὐβούλου Θέμιτος
ἐθέλοντι δ ἀλέξεινὝβριν Κόρου ματέρα θρασύμυθον
ἔχω καλά τε φράσαι τόλμα τέ μοιεὐθεῖα γλῶσσαν ὀρνύει λέγειν
ἄμαχον δὲ κρύψαι τὸ συγγενὲς ἦθος
ὔμμιν δέ παῖδες Ἀλάτα πολλὰ μὲν νικαφόρον ἀγλαΐαν ὤπασαν ἄκραις ἀρεταῖς ὑπερελθόντων ἱεροῖς ἐν ἀέθλοιςπολλὰ δ ἐν καρδίαις ἀνδρῶν ἔβαλονὧραι πολυάνθεμοι ἀρχαῖα σοφίσμαθ
ἅπαν δ εὑρόντος ἔργον
ταὶ Διωνύσου πόθεν ἐξέφανενσὺν βοηλάτᾳ χάριτες διθυράμβῳ
τίς γὰρ ἱππείοις ἐν ἔντεσσιν μέτραἢ θεῶν ναοῖσιν οἰωνῶν βασιλέα δίδυμον ἐπέθηκ
ἐν δὲ Μοῖσ ἁδύπνοοςἐν δ Ἄρης ἀνθεῖ νέων οὐλίαις αἰχμαῖσιν ἀνδρῶν
ὕπατ εὐρὺ ἀνάσσωνὈλυμπίας ἀφθόνητος ἔπεσσινγένοιο χρόνον ἅπαντα Ζεῦ πάτερκαὶ τόνδε λαὸν ἀβλαβῆ νέμωνΞενοφῶντος εὔθυνε δαίμονος οὖρον
δέξαι τέ οἱ στεφάνων ἐγκώμιον τεθμόν τὸν ἄγει πεδίων ἐκ Πίσαςπεντάθλῳ ἅμα σταδίου νικῶν δρόμον
ἀντεβόλησεντῶν ἀνὴρ θνατὸς οὔπω τις πρότερον
δύο δ αὐτὸν ἔρεψανπλόκοι σελίνων ἐν Ἰσθμιάδεσσινφανέντα
Νέμεά τ οὐκ ἀντιξοεῖ
πατρὸς δὲ Θεσσαλοῦ ἐπ Ἀλφεοῦῥεέθροισιν αἴγλα ποδῶν ἀνάκειται Πυθοῖ τ ἔχει σταδίου τιμὰν διαύλου θ ἁλίῳ ἀμφ ἑνί μηνός τέ οἱτωὐτοῦ κρανααῖς ἐν Ἀθάναισι τρία ἔργα ποδαρκὴςἅμερα θῆκε κάλλιστ ἀμφὶ κόμαιςἙλλώτια δ ἑπτάκις
ἐν δ ἀμφιάλοισι Ποτειδᾶνος τεθμοῖσινΠτοιοδώρῳ σὺν πατρὶ μακρότεραι Τερψίᾳ θ ἕψοντ Ἐριτίμῳ τ ἀοιδαί
ὅσσα τ ἐν Δελφοῖσιν ἀριστεύσατεἠδὲ χόρτοις ἐν λέοντος δηρίομαι πολέσινπερὶ πλήθει καλῶν ὡς μὰν σαφὲςοὐκ ἂν εἰδείην λέγειν ποντιᾶν ψάφων ἀριθμόν
ἕπεται δ ἐν ἑκάστῳμέτρον
νοῆσαι δὲ καιρὸς ἄριστος
ἐγὼ δὲ ἴδιος ἐν κοινῷ σταλεὶς μῆτίν τε γαρύων παλαιγόνωνπόλεμόν τ ἐν ἡρωΐαις ἀρεταῖσινοὐ ψεύσομ ἀμφὶ Κορίνθῳ Σίσυφον μὲν πυκνότατον παλάμαις ὡς θεόνκαὶ τὰν πατρὸς ἀντία Μήδειαν θεμέναν γάμον αὐτᾷναῒ σώτειραν Ἀργοῖ καὶ προπόλοις
τὰ δὲ καί ποτ ἐν ἀλκᾷπρὸ Δαρδάνου τειχέων ἐδόκησαν ἐπ ἀμφότερα μαχᾶν τάμνειν τέλοςτοὶ μὲν γένει φίλῳ σὺν ἈτρέοςἙλέναν κομίζοντες οἱ δ ἀπὸ πάμπανεἴργοντες
ἐκ Λυκίας δὲ Γλαῦκον ἐλθόντα τρόμεον Δαναοί
τοῖσι μὲνἐξεύχετ ἐν ἄστεϊ Πειράνας σφετέρου πατρὸς ἀρχὰνκαὶ βαθὺν κλᾶρον ἔμμεν καὶ μέγαρον
ὃς τᾶς ὀφιώδεος υἱόν ποτε Γοργόνος ἦ πόλλ ἀμφὶ κρουνοῖςΠάγασον ζεῦξαι ποθέων ἔπαθενπρίν γέ οἱ χρυσάμπυκα κούρα χαλινὸνΠαλλὰς ἤνεγκ
ἐξ ὀνείρου δ αὐτίκαἦν ὕπαρ
φώνασε δ
εὕδεις Αἰολίδα βασιλεῦ
ἄγε φίλτρον τόδ ἵππειον δέκευκαὶ Δαμαίῳ νιν θύων ταῦρον ἀργᾶντα πατρὶ δεῖξον
κυαναιγὶς ἐν ὄρφνᾳκνώσσοντί οἱ παρθένος τόσα εἰπεῖνἔδοξεν
ἀνὰ δ ἐπᾶλτ ὀρθῷ ποδί
παρκείμενον δὲ συλλαβὼν τέραςἐπιχώριον μάντιν ἄσμενος εὗρενδεῖξέν τε Κοιρανίδᾳ πᾶσαν τελευτὰν πράγματος ὥς τ ἀνὰ βωμῷ θεᾶςκοιτάξατο νύκτ ἀπὸ κείνου χρήσιος
ὥς τέ οἱ αὐτὰ Ζηνὸς ἐγχεικεραύνου παῖς ἔπορενδαμασίφρονα χρυσόν
ἐνυπνίῳ δ ᾇ τάχιστα πιθέσθαικελήσατό μιν ὅταν δ εὐρυσθενεῖκαρταίποδ ἀναρύῃ Γαιαόχῳθέμεν Ἱππίᾳ βωμὸν εὐθὺς Ἀθάνᾳ
τελεῖ δὲ θεῶν δύναμις καὶ τὰν παρ ὅρκον καὶ παρὰ ἐλπίδα κούφαν κτίσιν
ἤτοι καὶ ὁ καρτερὸς ὁρμαίνων ἕλε Βελλεροφόνταςφάρμακον πραῢ τείνων ἀμφὶ γένυιἵππον πτερόεντ
ἀναβὰς δ εὐθὺς ἐνόπλια χαλκωθεὶς ἔπαιζεν
σὺν δὲ κείνῳ καί ποτ Ἀμαζονίδωναἰθέρος ψυχρῶν ἀπὸ κόλπων ἐρήμουτοξόταν βάλλων γυναικεῖον στρατόνκαὶ Χίμαιραν πῦρ πνέοισαν καὶ Σολύμους ἔπεφνεν
διασωπάσομαί οἱ μόρον ἐγώ
τὸν δ ἐν Οὐλύμπῳ φάτναι Ζηνὸς ἀρχαῖαι δέκονται
ἐμὲ δ εὐθὺν ἀκόντωνἱέντα ῥόμβον παρὰ σκοπὸν οὐ χρὴτὰ πολλὰ βέλεα καρτύνειν χεροῖν
Μοίσαις γὰρ ἀγλαοθρόνοις ἑκὼνὈλιγαιθίδαισίν τ ἔβαν ἐπίκουρος
Ἰσθμοῖ τά τ ἐν Νεμέᾳ παύρῳ ἔπει θήσω φανέρ ἀθρό ἀλαθής τέ μοιἔξορκος ἐπέσσεται ἑξηκοντάκι δὴ ἀμφοτέρωθενἁδύγλωσσος βοὰ κάρυκος ἐσλοῦ
τὰ δ Ὀλυμπίᾳ αὐτῶνἔοικεν ἤδη πάροιθε λελέχθαι
τά τ ἐσσόμενα τότ ἂν φαίην σαφές
νῦν δ ἔλπομαι μέν ἐν θεῷ γε μὰντέλος
εἰ δὲ δαίμων γενέθλιος ἕρποι δι τοῦτ Ἐνυαλίῳ τ ἐκδώσομεν πράσσειν
τὰ δ ὑπ ὀφρύϊ Παρνασσίᾳἕξ
Ἄργεΐ θ ὅσσα καὶ ἐν Θήβαις ὅσα τ Ἀρκάσιν ἀνάσσωνμαρτυρήσει Λυκαίου βωμὸς ἄναξΠέλλανά τε καὶ Σικυὼν καὶ Μέγαρ Αἰακιδᾶν τ εὐερκὲς ἄλσοςἅ τ Ἐλευσὶς καὶ λιπαρὰ Μαραθώνταί θ ὑπ Αἴτνας ὑψιλόφου καλλίπλουτοι πόλιες ἅ τ Εὔβοια
καὶ πᾶσαν κατὰἙλλάδ εὑρήσεις ἐρευνῶν μάσσον ἢ ὡς ἰδέμεν
ἄνα κούφοισιν ἐκνεῦσαι ποσίν
Ζεῦ τέλει αἰδῶ δίδοι καὶ τύχαν τερπνῶν γλυκεῖαν
Olympian ΑΣΩΠΙΧΩι ΟΡΧΟΜΕΝΙΩι ΣΤΑΔΙΕΙ παιδὶ ΚλεοδάμουΚαφισίων ὑδάτωνλαχοῖσαι αἵτε ναίετε καλλίπωλον ἕδρανὦ λιπαρᾶς ἀοίδιμοι βασίλειαιΧάριτες Ὀρχομενοῦ παλαιγόνων Μινυᾶν ἐπίσκοποικλῦτ ἐπεὶ εὔχομαι
σὺν γὰρ ὔμμιν τὰ τερπνὰ καὶτὰ γλυκέ ἄνεται πάντα βροτοῖς εἰ σοφός εἰ καλός εἴ τις ἀγλαὸς ἀνήρ
οὐδὲ γὰρ θεοὶ σεμνᾶν Χαρίτων ἄτερκοιρανέοισιν χοροὺς οὔτε δαῖτας
ἀλλὰ πάντων ταμίαιἔργων ἐν οὐρανῷ χρυσότοξον θέμεναι παρὰΠύθιον Ἀπόλλωνα θρόνουςἀέναον σέβοντι πατρὸς Ὀλυμπίοιο τιμάν
ὦ πότνι Ἀγλαΐα φιλησίμολπέ τ Εὐφροσύνα θεῶν κρατίστουπαῖδες ἐπακοοῖτε νῦν Θαλία τεἐρασίμολπε ἰδοῖσα τόνδε κῶμον ἐπ εὐμενεῖ τύχᾳκοῦφα βιβῶντα
Λυδῷ γὰρ Ἀσώπιχον τρόπῳἔν τε μελέταις ἀείδων ἔμολονοὕνεκ Ὀλυμπιόνικος ἁ Μινυείασεῦ ἕκατι
μελανοτειχέα νῦν δόμον Φερσεφόνας ἔλθ Ἀχοῖ πατρὶ κλυτὰν φέροισ ἀγγελίανΚλεόδαμον ὄφρ ἰδοῖσ υἱὸν εἴπῃς ὅτι οἱ νέανκόλποις παρ εὐδόξοις Πίσαςἐστεφάνωσε κυδίμων ἀέθλων πτεροῖσι χαίταν
""
